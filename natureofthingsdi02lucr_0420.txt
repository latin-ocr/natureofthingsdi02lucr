406 DE RERUM NATURA. L113. V.

Sic alid ex alio peperit Discordia tristis,
Horribile humanis quod gentibus esset in armis3 1305
Inque dies belli terroribus addidit augmen.
Tentarunt etiam tauros in munere belli,
Experteique sues saevos sunt mittere in hosteis;
Et validos Parthei prae se misere leones,
Cum doctoribus armatis, saevisque magistris, 13 10
Quei moderarier hiis possent, vinclisque tenere:
Nequidquam; quoniam, permixta caede calentes,
Turbabant saevei nullo discrimine turmas,
Terrificas capitum quatientes undique cristas:
Nec poterant equiteS, fremitu perterrita, equorum 1315
Pectora mulcere, et frenis convortere in hosteis.
Inritata leae jaciebant corpora saltu
Undique, et advorsum venientibus ora petebant3
Et nec opinanteis a tergo diripiebant,
Deplexaeque dabant in terram volnere victos, 1320
Morsibus adfixae validis, atque unguibus uncis.

Jactabantque suos taurei‚ pedibusque terebant3
Et latera, ac ventreS, hauribant subter equorum

Cornibus, et terram minitanti mente ruebant.
Et validis socios caedebant dentibus aprei, 1325

Tela infracta suo tinguentes sanguine saevei3

