474 DE RERUM NATURA. Lm. VI.

Quam quom perscidit, ex templo cadit igneus ille
Vortex, quem patrio vocitamus nomine fulmen.

Hoc fit idem in parteis alias, quoquomque tulit vis.⁴

Fit quoque, ut interdum venti vis, missa sine igni,
Igniscat tamen in spatio, longoque meatu, 300
Dum venit; amittens in cursu corpora quaedam
Grandia, quae nequeunt pariter penetrare per auras:
Atque alia ex ipso conradens a'e‘re portat
Parvola, quae faciunt ignem, conmixta, volando.
Non alia longe ratione, ac plumbea saepe 30 5
Fervida fit glans in cursu, quom, multa rigoris
Corpora dimittens, ignem concepit in auris.

Fit quoque, ut ipsius plagae vis excitet ignem,
Frigida quom venti pepulit vis, missa sine igni ;
Nimirum, quia quom vehementi perculit ictu, 310
Confluere ex ipso possunt elementa vaporis τ
Et simul ex illa, quae tum res excipit ictum:
Ut, lapidem ferro quom caedimus, evolat ignis 3
Nee, quod frigida vis ferri est, hoc secius illa
Semina concurrunt calidi fulgoris ad ictum. 315
Sic igitur quoque res adcendi fulmine debet,
Obportuna fuit si forte, et idonea, flammis.
Nec temere omnino plane vis frigida venti

Esse potest, ex quo tanta vi missa superne est3

